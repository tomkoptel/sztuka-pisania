# Sprawozdanie
**Sprawozdanie** to relacja z jakiegoś prawdziwego wydarzenia, np. wycieczki, imprezy, uroczystości.

Autor sprawozdania przedstawia obiektywnie wydarzenia w kolejności chronologicznej, posługując się zrozumiałym i rzeczowym językiem:
- jako UCZESTNIK, czyli w narracji pierwszoosobowej (bezpośredniej),
- jako ŚWIADEK, czyli w narracji trzecioosobowej (pośredniej).

Sprawozdanie powinno zawierać informacje, które odpowiada na pytania:
- JAKIE to wydarzenie?
- KTO brał w nim udział?
- Gdzie i kiedy miało MIEJSCE?
- Jaki był jego PRZEBIEG?
Na zakończenie dodajemy własną opinię, ocenę wydarzenia, najlepiej z uzasadnieniem.

**UWAGA!!!**
W części końcowej, kiedy oceniasz wydarzenie, używaj słownictwa typu:
moim zdaniem, uważam, jestem przekonany, myślę, sądzę, według mnie...itp.

Przykład:
Dnia 23 grudnia 2012 roku z okazji zbliżających się Świąt Bożego Narodzenia w naszej szkole odbyło się przedstawienie pt. "Opowieść wigilijna", przygotowane przez uczniów klasy szóstej. Zaproszeni zostali wszyscy nauczyciele, uczniowie oraz rodzice. Goście zajęli miejsca w auli szkolnej. Punktualnie o godzinie 10.00 rozpoczął się spektakl. Opowiadał historię pewnego człowieka, który nie lubił świąt, był samotny, nieczuły i wyjątkowo skąpy. W Wigilię ukazały mu się trzy duchy, wiele się nauczył i zmienił swoje życie. Naprawił błędy i stał się dobry. Spektakl trwał około godziny. Widzowie nagrodzili wykonawców oklaskami, a pani dyrektor pogratulowała i podziękowała występującym. Następnie wszyscy zaśpiewali kilka kolęd i nastąpiło składanie życzeń świątecznych. Uroczystość zakończyła się około godziny 12.00 i była bardzo udana. Panowała miła atmosfera i wszystkim udzielił się świąteczny nastrój. Uważam tę uroczystość za potrzebną i wartościową dla całej społeczności szkolnej. Myślę, że takich wydarzeń powinno być w naszej szkole jak najwięcej.


# Życienia
![instructions1](./zycienia.png)
![example1](./przykład1.png)
![example2](./przykład2.png)
